<div class="outer-wrap outer-wrap-report">
    <div class="inner-wrap inner-wrap-report">
        <div class="row">
            <main class="site-main site-report">

                <section>
                    <p>7:e april 2017</p>
                    <h2>Kmom01: Objektorientering i PHP</h2>

                    <p>Så var också OOPHP-kursen igång och vilken start. Riktigt mastigt kursmoment som tog mycket längre tid att göra än beräknat. Dels pga. behov av att fräscha upp minnet med PHP, men också SQL. För att inte tala om utvceklingsmiljön som bara den tog en god stund att få igång. Dock var det ingen av delarna som direkt var för svår. Mer att det tog lång stund att gå igenom alla övningar artiklar, förstå det hela och sedan implementera det.</p>

                    <p>Guess-uppgiften var lite trögstartad för min del. Mest pga. att det var ett tag sen jag höll på med PHP. När jag väl hade kommit in i PHP:andet igen så gick det rätt smärtfritt med de olika del-spelen. Smidigt att lagra hela spelet som ett objekt i $_SESSION. Jag gav spelet en enkel styling med hjälp av ett Bootstrap-tema från Bootswatch.</p>

                    <p><strong>Hur känns det att hoppa rakt in i klasser med PHP, gick det bra?</strong></p>

                    <p>Vid det här laget börjar jag få rätt bra koll på klasser, i och med tidigare oopython och linux-kursen. Med tanke på detta så gick det rätt smidigt att komma igång med det i också PHP. Jag kan tycka att PHP:s syntax är något ovan i och med hur man anropar metoder mm. Känns dock så här i slutet på första kursmomentet som att det börjar sätta sig.</p>

                    <p><strong>Berätta om dina reflektioner kring ramverk, anax-lite och din me-sida.</strong></p>

                    <p>Att bygga sitt egna ramverk var något som jag initialt såg fram emot med den här kursen. Så här en bit in så tycker jag den beskrivningen av kursen/momentet är rätt rejält missvisande. Här blir det väldigt mycket klipp-och-klistra samt importerande av färdiga moduler. Synd!</p>

                    <p>Jag förstår dock att det kanske inte är det som menades och att vi nu mera ska få koll på hur ramverk är uppbyggda och vilka frundfunktioner som finns med. Och det är väl inte fel och en vettig ända att börja i. Något som så här långt lyckas.</p>

                    <p>Mitt ramverk och min me-sida har jag mer koll på nu än i den tidigare design-kursen. Just att vi implemeenterar alla moduler steg för steg gör att man får bättre koll på alla mappar/filer. Vad som finns var och vad som gör vad.</p>

                    <p>Jag har försökt separera PHP-kod och HTML-kod så gott det går. Lagt all PHP-kod högst upp i filerna och sedan inkluderat den genererade HTML-koden med short-taggar.</p>

                    <p>När det kommer till stylingen så använder jag mig av LESS. Jag har dock än så länge inte börjat bygga det i någon tema-mapp eller med hjälp av Makefiler. Det får komma senare.</p>

                    <p><strong>Gick det bra att komma igång med MySQL, har du liknande erfarenheter sedan tidigare?</strong></p>

                    <p>Den tidigare erfarenhet jag har av SQL sträcker sig till de tidigare kurserna i programmet. Det här kändes som en bra repetition samt en bra introduktion till flera nya delar. En bra artikel med bra övningar. Under det här kursmomentet gjorde jag till och med uppgift 8.2.</p>

                    <a href="http://www.student.bth.se/~toab16/dbwebb-kurser/oophp/me/kmom01/guess/"> Mitt Guess-spel</a>
                </section>

            </main>
        </div>
    </div>
</div>
